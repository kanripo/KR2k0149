# -*- mode: mandoku-view; -*-
#+TITLE: 皇清職貢圖
#+DATE: 2015-08-24 22:47:32.927626
#+PROPERTY: ID KR2k0149
#+PROPERTY: BASEEDITION WYG    
#+PROPERTY: JUAN ［喻旨］
<pb:KR2k0149_WYG_000-1a>¶
　　乾隆十六年六月初一日大學士忠勇公(臣/)傅恒¶
　　奉¶
上諭我朝統一區宇内外苗夷輸誠向化其衣冠狀貌¶
　各有不同著沿邉各督撫於所屬苗猺黎獞以及外¶
　夷畨衆仿其服飾繪圖送軍機處彚齊呈覽以昭王¶
　㑹之盛各該督撫於接壤處俟公務徃來乗便圖冩¶
　不必特派専員可於奏事之便傳諭知之欽此¶
#+PROPERTY: JUAN 御制詩
<pb:KR2k0149_WYG_000-2a>¶
御製題皇清職貢圖詩¶
累洽重熙四海春¶
皇清職貢萬方均書文車軌誰能外方趾圓顱莫不親¶
那許防風仍後至早聞干吕已咸賔塗山玉帛千秋述¶
商室共球百禄臻詎是索疆恢此日亦惟¶
謨烈賴¶
前人唐家右相堪依例畫院名流命寫真西鰈東鶼覲¶
王㑹南蠻北狄秉元辰丹青非為誇聲教保泰承庥慎¶
<pb:KR2k0149_WYG_000-2b>¶
拊循¶
　乾隆辛巳秋日¶
#+PROPERTY: JUAN ［諸臣恭和詩］
<pb:KR2k0149_WYG_000-3a>¶
　　　恭和詩¶
　　　　　　　　　　　　　　　(臣/)劉統勲恭和¶
　　　梯航環望¶
　帝京春翊戴遥歡¶
　聖澤均端為¶
　王猷昭赫濯盡教海宇識¶
　尊親充庭玉帛三重陛殊製冠裳九列賔揚¶
烈覲¶
<pb:KR2k0149_WYG_000-3b>¶
光功徳溥逺來近悦後先臻竒厖共訝新增部安樂渾¶
　　　忘異地人名未耳聞身已到形因目睹繪偏真¶
　　　江河别派歸溟渤星宿周天共北辰職貢圖成¶
　奎藻詠萬斯年永典章循¶
　　　　　　　　　　　　　　　(臣/)梁詩正恭和¶
　　　覃敷¶
　帝澤煦如春按牒欣看列貢均豈有昄章分内外早¶
　　　知拜舞並尊親飛車久已通重譯覘律咸來備¶
<pb:KR2k0149_WYG_000-4a>¶
　　　九賔鞮寄東西殊俗紀共球大小萬邦臻階前¶
　　　干羽恢¶
先烈域外梯航奉¶
　聖人掌隸職方疆索廓編成王㑹畫圖真恰同盖地¶
　　　陳西母合並周天拱北辰指㸃¶
　皇風遐鬯處千秋綏逺識遵循¶
　　　　　　　　　　　　　　　　(臣/)劉綸恭和¶
　　　一家中外奉¶
<pb:KR2k0149_WYG_000-4b>¶
　王春舊隸新藩式¶
　化均貢道夏書規自狹職方周制屬尤親冠裳異用¶
　　　俾從朔臣僕同稱敢備賔九埜昧荒伊古限¶
　萬年清晏我¶
　朝臻名簽别部通臚句字譯旁行彚舌人物土陳風¶
　　　資考¶
　治披圖系説取存真寅承¶
開國徠庭日快覩¶
<pb:KR2k0149_WYG_000-5a>¶
　恢疆輯瑞辰賡¶
　詠恰宜隨¶
　凱奏星軺里鼓記堪循¶
　　　　　　　　　　　　　　　(臣/)金徳瑛恭和¶
　　　藻采新橅萬彚春披來¶
　聖澤邇遐均明堂日月¶
　恩威溥屬國梯航翼戴親犬馬有情知戀¶
　主雁鴻依候似來賔¶
<pb:KR2k0149_WYG_000-5b>¶
　皇風景應蕃釐集王㑹歡從¶
　夀域臻敢附凌烟聨劍珮欣隨舞獸覲¶
　天人書中舊闕傳聞異班外新增面目真比物鑄形¶
　　　存鼎鼐¶
　膺圖作繪麗星辰永蔵冊府超前古覆載無私¶
　帝率循¶
　　　　　　　　　　　　　　　(臣/)薫邦達恭和¶
　　　無邊大地沐陽春厎貢¶
<pb:KR2k0149_WYG_000-6a>¶
　彤庭辨土均八表車書同暨訖萬方玉帛共尊親明¶
　　　駝毳帳開蔥嶺細馬金韉織罽賔折箠自看咸¶
　　　率俾浮航寜敢憚遄臻虞階干羽承¶
前烈禹甸璆琳致逺人玉府駢羅琛賮盛緹囊省識畫¶
　　　圖真雨風和㑹凝¶
　皇極星宿周環拱¶
　北辰斧藻丹黄宣立本圖披王㑹更重循¶
　　　　　　　　　　　　　　　(臣/)裘曰修恭和¶
<pb:KR2k0149_WYG_000-6b>¶
　　　職貢圖開六合春東西南朔服維均淘金撈玉¶
　　　方輿異海誌山經覩記親心似露葵知所向身¶
　　　隨陽鴈逺來賔唐虞以上初無紀秦漢而還未¶
　　　克臻地或不毛咸我土類雖非種亦吾人寜妨¶
　　　舊俗衣冠陋但被仁風面目真貳負詎能殊甲¶
　　　子支祈早已付庚辰丹青册府垂彪炳世世䝉¶
　庥永率循¶
　　　　　　　　　　　　　　　(臣/)于敏中恭和¶
<pb:KR2k0149_WYG_000-7a>¶
　　　王㑹圖登四表春獻琛奉朔凛惟均¶
　定功誕播同風盛歸極羣懐就¶
　日親奚啻旅獒西厎貢還看候鴈北來賔漠裘䝉帕¶
　　　心咸讋闐玉宛駒跡並臻卭筰翾依¶
　干羽陛溟瀛鱗集卉皮人博陵漫詡塲能擅司馬應¶
　　　慙傳失真輿地志兼踰戊巳勲臣¶
　贊共紀庚辰¶
　天章式示¶
<pb:KR2k0149_WYG_000-7b>¶
詒謀逺文軌從今奕葉循¶
　　　　　　　　　　　　　　　　(臣/)介福恭和¶
　　鴻圖式廓一家春亥步遥瞻道里均露犬紈牛歸¶
　　　職貢雕題漆齒識¶
　尊親漢庭漫説通烏弋唐室徒誇服罽賔寳玉河干¶
　　　乗月現名駒海外籋雲臻虬鬚酷肖¶
　咨名手¶
　鳯藻髙翔仰¶
<pb:KR2k0149_WYG_000-8a>¶
　至人歸極永傳¶
　　今有赫鑿空始信古非真三階景運¶
三朝慶萬國歡心¶
萬夀辰武偃文修彰格被漸摩¶
　聖化日循循¶
　　　　　　　　　　　　　　　　(臣/)觀保恭和¶
　帝澤能回絶漠春歸仁欣𨽻職方均共球大小懐柔¶
　　　逺¶
<pb:KR2k0149_WYG_000-8b>¶
　雲日光華覆被親寳獻玉河咸輯瑞¶
　威宣月竁悉來賔占風測水何堪擬航海梯山莫不¶
　　　臻五服葵傾遵土訓四門鱗集¶
　詔行人載稽烏譯狼歌廣爰寫文衣革履真繪事傳¶
　　　神輝¶
　　册府版章式廓辨星辰自兹絡繹趨王㑹按籍憑¶
　　　將粉本循¶
　　　　　　　　　　　　　　　(臣/)王際華恭和¶
<pb:KR2k0149_WYG_000-9a>¶
　　　六幕羣霑我澤春丹青寰宇邇遐均瞻雲豈憚¶
　　　重研㑹縮地從教萬里親籍按皇輿恢亥步圖¶
　　　開昧谷接寅賔南夷象賂頻求獻青海龍媒况¶
　　　畢臻寜為旅獒登異物偶縁孔鳥紀方人明堂¶
　　　作繪還依古花面添毫却肖真彌望風邱都入¶
　　　畫未分星夜共朝辰充庭寫像邀¶
　鴻藻格被¶
勲髙仰¶
<pb:KR2k0149_WYG_000-9b>¶
　舜循¶
　　　　　　　　　　　　　　　(臣/)錢汝誠恭和¶
　紹庥¶
聖緒澤如春規外飱¶
　恩效貢均鱗集氊茸元日㑹象來琛賮百蠻親典儀¶
　　　菉幣臚方物畫史圖形備逺賔寳玉名駒魚貫¶
　　　列雕題緩耳鴈行臻凥連欵塞編都䕶體薦迎¶
　　　門委舌人盤礴丹青毛髪動經營縑素服裳真¶
<pb:KR2k0149_WYG_000-10a>¶
　　　拓疆方喜逾西極受吏同趨拱北辰直軼周書¶
　　　唐粉本永垂¶
　隆軌萬年循¶
　　　　　　　　　　　　　　　(臣/)錢維誠恭和¶
　　　風調六幕徧生春屬國來同道里均如日方中¶
　　　咸覆冒光天之下共尊親黄支烏弋通千候丹¶
　　　穴空桐列九賔¶
累葉重熙增式廓諸蕃徯應恰駢臻分明繁露爻閭㑹¶
<pb:KR2k0149_WYG_000-10b>¶
　　　指㸃雕題闟耳人僕鑒衣冠描欲肖兜離言語¶
　　　譯偏真朝宗直擬川歸海環向遥同星拱辰拓¶
　　　土况今踰二萬¶
　威行捐毒與休循¶
　　　　　　　　　　　　　　　(臣/)竇光鼐恭和¶
　　　我¶
　皇厎治澤如春綿宇¶
　聲名職貢均¶
<pb:KR2k0149_WYG_000-11a>¶
謨烈自承¶
三聖逺車書共識一家親為依故事圖王㑹正喜新疆¶
　　　徠國賔置尉列郵皆綺錯制駝駕象盡雲臻扶¶
　　　桑東影無分土弱水西流有度人海色嶽形全¶
　　　欲似雕題深目各成真珍同盖地輝元圃象法¶
　　　周天拱北辰保業底須君奭訓¶
　敷言作極萬年循¶
　　　　　　　　　　　　　　　　(臣/)蔣檙恭和¶
<pb:KR2k0149_WYG_000-11b>¶
　　　騐風入貢世如春四海梯航¶
　帝澤均¶
　徳播外方皆面内¶
　威加疏屬亦來親千屯麥熟輸都䕶九府流泉逮罽¶
　　　賔自¶
昔幅員原式廓於¶
　今琛賮更咸臻明都聲暨寒門域日際光臨月竁人¶
　　　吚嗢展時聴稍辨䫜顤列處寫全真豈誇右相¶
<pb:KR2k0149_WYG_000-12a>¶
　　　昌唐蹟直邁成周㑹洛辰永共球圖昭世寳¶
　宸章炳煥億年循¶
#+PROPERTY: JUAN 提要
<pb:KR2k0149_WYG_000-13a>¶
欽定四庫全書　　　　史部十一¶
皇清職貢圖　　　　　　地理類三(都㑹郡縣之屬/)¶
　　提要¶
　　　　(臣/)等謹案¶
　　皇清職貢圖九卷乾隆十六年奉¶
　　勅撰以朝鮮以下諸外藩為首其餘諸藩諸蠻各¶
　　　　以所𨽻之省為次㑹¶
　　聖武逺揚勘定西域拓地二萬餘里河源月&KR1208;之¶
<pb:KR2k0149_WYG_000-13b>¶
　　　　外梯航鱗集琛賮旅来乃増繪伊犁哈薩克¶
　　　　布魯特烏什巴達克山安集延諸部兵為三¶
　　　　百餘種分圖系説共為七卷告成于乾隆二¶
　　　　十二年迨乾隆二十八年以後愛烏罕霍罕¶
　　　　啟齊玉蘇烏爾根齊諸部咸奉表入覲土爾¶
　　　　扈特全部自俄羅斯来歸雲南整欠景海諸¶
　　　　土目又相繼内附乃廣為續圖一卷每圖各¶
　　　　繪其男女之狀及其諸部長屬衆衣冠之别¶
<pb:KR2k0149_WYG_000-14a>¶
　　　　凡性情習俗服食好尚㒺不具載考南史載¶
　　　　梁武帝使裴子野撰方國使圖廣述懐来之¶
　　　　盛自荒服至海表凡二十國張彦逺厯代名¶
　　　　畫記載梁元帝有職貢圖史繩祖學齋佔畢¶
　　　　引李公麟云元帝鎮荆州作職貢圖狀其形¶
　　　　而識其土俗凡三十餘國其為數較今所繪¶
　　　　不及十分之一至山海經所載諸國多出虚¶
　　　　撰槩不足憑漢書西域傳以下史家所述多¶
<pb:KR2k0149_WYG_000-14b>¶
　　　　出傳聞核以道里山川亦往往失實又不及¶
　　　　今之所繪或奉贄貢篚親覩其人或仗鉞乗¶
　　　　軺實經其地允攝提合雒以来所未覩之隆¶
　　　　軌然伏讀¶
　　御題長律方以¶
　　保泰承庥殷殷咨儆此¶
　景命所以重申¶
　　天聲所以益播也自今以往占風騐海而至者當¶
<pb:KR2k0149_WYG_000-15a>¶
　　　　又不知其凡㡬珥筆之臣且翹佇新圖之更¶
　　　　續矣乾隆四十三年八月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官(臣/)陸　費　墀¶
