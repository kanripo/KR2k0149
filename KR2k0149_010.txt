# -*- mode: mandoku-view; -*-
#+TITLE: 皇清職貢圖
#+DATE: 2015-08-24 22:47:33.114799
#+PROPERTY: ID KR2k0149
#+PROPERTY: BASEEDITION WYG    
#+PROPERTY: JUAN ［跋］
<pb:KR2k0149_WYG_010-1a>¶
　皇清膺¶
大寳命拓迹垂統四裔逖聽冠帶偕來¶
　皇上纉¶
武䇿勲西陲大功載蕆垓埏所極莫不尊親用弼億萬¶
　　　禩丕丕基訖乎無外三古之隆方斯蔑矣先是¶
　　　乾隆嵗戊辰¶
　　王師平定金川¶
　皇上念¶
<pb:KR2k0149_WYG_010-1b>¶
列朝服屬外臣式増式擴爰¶
　敕所司繪職貢圖以詔方來而資治鏡不數年間舉¶
　　　濛瀛二萬餘里悉就戎索¶
鴻貺響臻有若為兹圖集大成者臣等伏思自有志乘¶
　　　以來爻閭所處王會所登鋪陳景鑠率體専乎¶
　　　史厥後以圖著例如梁蕭緯所繪三十餘圖既¶
　　　地限偏隅無可稱引惟唐閻立本應詔作圖其¶
　　　事為後賢津逮顧尚論者猶以一代時勢轉移¶
<pb:KR2k0149_WYG_010-2a>¶
　　　於突厥囘鶻不免委蛇求濟或結為兄弟或重¶
　　　以和親且不足以語羈縻又何懐徳畏威之有¶
　　　若我¶
　　國家久道化成中外禔福¶
　皇上以怙冒法¶
天而¶
天庥滋至以覲揚法¶
祖而¶
<pb:KR2k0149_WYG_010-2b>¶
祖烈益光披兹圖也大之可以徴分野規方之略精之¶
　　　可以體服食好尚之情然非我監臣所手量我¶
　　　將帥所目擊我驛使所口陳者不以登槧削焉¶
　　　統計以部曲區名者凡三百數以男女别幅者¶
　　　凡六百數猗歟韙哉蓋¶
　　册府傳信之鉅觀於是乎在而¶
　皇上睿題往復惟¶
　保泰拊循為兢兢則信乎運世有本(臣/)等雒誦之下¶
<pb:KR2k0149_WYG_010-3a>¶
　　　尤願拜手稽首而申重之且自慶其遭逢之盛¶
　　　也大學士公(臣/)傅恒大學士(臣/)來保(臣/)劉統勲¶
　　　協辦大學士尚書公(臣/)兆惠尚書公(臣/)阿里衮¶
　　　尚書侯(臣/)富徳尚書(臣/)劉綸都統侍郎(臣/)納延¶
　　　泰侍郎(臣/)于敏中恭跋¶
