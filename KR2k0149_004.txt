# -*- mode: mandoku-view; -*-
#+TITLE: 皇清職貢圖
#+DATE: 2015-08-24 22:47:32.998159
#+PROPERTY: ID KR2k0149
#+PROPERTY: BASEEDITION WYG    
#+PROPERTY: JUAN 卷四
<pb:KR2k0149_WYG_004-1a>¶
欽定四庫全書¶
皇清職貢圖卷四¶
　　新寜縣猺人(以下廣/東省)¶
　　新寧縣猺婦¶
　　増城縣猺人¶
　　増城縣猺婦¶
　　曲江縣猺人¶
　　曲江縣猺婦¶
<pb:KR2k0149_WYG_004-1b>¶
　　樂昌縣猺人¶
　　樂昌縣猺婦¶
　　乳源縣猺人¶
　　乳源縣猺婦¶
　　東安縣猺人¶
　　東安縣猺婦¶
　　連州猺人¶
　　連州猺婦¶
<pb:KR2k0149_WYG_004-2a>¶
　　靈山縣獞人¶
　　靈山縣獞婦¶
　　合浦縣山民¶
　　合浦縣山婦¶
　　瓊州府黎人¶
　　瓊州府黎婦¶
　　臨桂縣大良猺人(以下廣/西省)¶
　　臨桂縣大良猺婦¶
<pb:KR2k0149_WYG_004-2b>¶
　　永寜州梳猺人¶
　　永寜州梳猺婦¶
　　興安縣平地猺人¶
　　興安縣平地猺婦¶
　　灌陽縣竹箭猺人¶
　　灌陽縣竹箭猺婦¶
　　羅城縣盤猺人¶
　　羅城縣盤猺婦¶
<pb:KR2k0149_WYG_004-3a>¶
　　修仁縣頂板猺人¶
　　修仁縣頂板猺婦¶
　　慶逺府過山猺人¶
　　慶逺府過山猺婦¶
　　陸川縣山子猺人¶
　　陸川縣山子猺婦¶
　　興安縣獞人¶
　　興安縣獞婦¶
<pb:KR2k0149_WYG_004-3b>¶
　　賀縣獞人¶
　　賀縣獞婦¶
　　融縣獞人¶
　　融縣獞婦¶
　　龍勝苗人¶
　　龍勝苗婦¶
　　羅城縣苗人¶
　　羅城縣苗婦¶
<pb:KR2k0149_WYG_004-4a>¶
　　懐逺縣苗人¶
　　懐逺縣苗婦¶
　　岑溪縣狼人¶
　　岑溪縣狼婦¶
　　貴縣狼人¶
　　貴縣狼婦¶
　　懐逺縣狑人¶
　　懐逺縣狑婦¶
<pb:KR2k0149_WYG_004-4b>¶
　　馬平縣犽人¶
　　馬平縣犽婦¶
　　思恩府屬儂人¶
　　思恩府屬儂婦¶
　　西林縣皿人¶
　　西林縣皿婦¶
　　西林縣㹧人¶
　　西林縣㹧婦¶
<pb:KR2k0149_WYG_004-5a>¶
　　太平府屬土人¶
　　太平府屬土婦¶
　　西隆州土人¶
　　西隆州土婦¶
<pb:KR2k0149_WYG_004-6a>¶
¶
<pb:KR2k0149_WYG_004-7a>¶
　　　猺本槃瓠之種由楚省蔓延粤東之新寧増城¶
　　　曲江樂昌乳源東安連州等七州縣時洪武永¶
　　　樂時猺首槃貴等相繼來朝始立土司正統以¶
　　　後屢次作亂¶
　　本朝初年復肆行刼掠先後討平至康熙四十二¶
　　　年招撫歸順分隸各州縣其在新寜者居縣屬¶
　　　之大隆峝言語服飾漸與内地習染同齊民一¶
　　　體編户輸糧婦人髻環衣飾亦與民無異戴笠¶
<pb:KR2k0149_WYG_004-7b>¶
　　　跣足能助耕作及紡織刺繡之事¶
<pb:KR2k0149_WYG_004-8a>¶
¶
<pb:KR2k0149_WYG_004-9a>¶
　　　猺之在増城者居縣屬邊境山巖間刀耕火種¶
　　　善用弩箭射獸其服飾與齊民相似猺婦總髪¶
　　　為髻繫以紅繩衣衫裙袴亦彷彿民間常跣足¶
　　　入山樵採或攜瓠貯茶以售于市¶
<pb:KR2k0149_WYG_004-10a>¶
¶
<pb:KR2k0149_WYG_004-11a>¶
　　　曲江縣猺人居縣屬之西山距城百二十里男¶
　　　子椎髻環耳領縁尚繡膝以下束布至脛常用¶
　　　甕囊攜物出山貿易猺婦髻貫竹箭覆以花帕¶
　　　重裙無袴跣足而行能作竹木器舁負趂墟以¶
　　　易鹽米因婦人髻貫竹箭故概名曰箭猺¶
<pb:KR2k0149_WYG_004-12a>¶
¶
<pb:KR2k0149_WYG_004-13a>¶
　　　樂昌縣猺人居縣屬之大嶺及龍嶺脚二處距¶
　　　城五六十里其服飾與曲江箭猺彷彿或時用¶
　　　花帕纒頭猺婦亦盤髻貫箭短衣短裙能跣足¶
　　　登山亦常負物入市¶
<pb:KR2k0149_WYG_004-14a>¶
¶
<pb:KR2k0149_WYG_004-15a>¶
　　　乳源縣猺人居深山中耕山為業距城百五十¶
　　　里有生熟二種生猺不與華通熟猺常出貿易¶
　　　頭纒花帕耳帶大環猺婦恒簪小竹桿二三枝¶
　　　復纒以髪用帕䝉之身衣短衫裙不蔽膝時有¶
　　　往来城鄉與民人市易鹽米者¶
<pb:KR2k0149_WYG_004-16a>¶
¶
<pb:KR2k0149_WYG_004-17a>¶
　　　東安縣猺人居縣屬之雲㢘雲容二峒距城百¶
　　　五十里其服食耕種大概與齊民無異惟椎髻¶
　　　用花帕纒頭是其俗習而言語侏離殊不可通¶
　　　猺婦亦用花帕纒頭短裙跣足能耕耘紡織¶
<pb:KR2k0149_WYG_004-18a>¶
¶
<pb:KR2k0149_WYG_004-19a>¶
　　　連州猺人畜髪為髻紅布纒頭喜插雞翎性兇¶
　　　悍不馴亦間有識字者或時以山果入市猺婦¶
　　　衣尚刺繡皆自為之青帕䝉頭飾以簪珥常著¶
　　　芒鞋登山樵採婚姻以唱歌相諧所居距州城¶
　　　四十里¶
<pb:KR2k0149_WYG_004-20a>¶
¶
<pb:KR2k0149_WYG_004-21a>¶
　　　靈山縣獞人本廣西狼兵明天順時奉調征𠞰¶
　　　遂就此生聚散處縣屬之十萬山中性質粗悍¶
　　　又謂之山人戴笠跣足衣飾亦與齊民相彷掬¶
　　　水而飲摶飯而食茅茨衡板上棲下牧男女婚¶
　　　姻不以禮善藥弩以捕獵為生獞婦用花帛兜¶
　　　肚袴僅蔽膝往來墟市必持雨傘而行¶
<pb:KR2k0149_WYG_004-22a>¶
¶
<pb:KR2k0149_WYG_004-23a>¶
　　　合浦縣山民一名獏猺自荆南五溪而來本猺¶
　　　獞之類而不屬於峒長故名獏猺隨溪谷羣處¶
　　　斫山為業有採捕而無賦役服飾略同齊民惟¶
　　　以青布纒頭所居在大山中聞人民語輒趨避¶
　　　畏入城市俗呼山仔老其山婦俗呼山仔婆喜¶
　　　以繡帛束胸短裙跣足常負藤囊至墟貿易¶
<pb:KR2k0149_WYG_004-24a>¶
¶
<pb:KR2k0149_WYG_004-25a>¶
　　　按黎人後漢謂之俚人俗呼山嶺為黎而俚居¶
　　　其間於是訛俚為黎散處於瓊屬五指山各峒¶
　　　中性兇横時相讐殺自唐至¶
　　本朝叛服不常康熙三十八年總兵唐光堯率兵¶
　　　𠞰撫始獲綏靖雍正七年各峒生黎咸願入版¶
　　　圖悉為良民男椎髻在前首纒紅布耳垂銅環¶
　　　短衣至膝下體則以布兩幅掩其前後而已射¶
　　　獵耕樵為生黎婦椎髻在後首䝉青帕嫁時以¶
<pb:KR2k0149_WYG_004-25b>¶
　　　針刺面為蟲蛾花卉狀服繡吉貝繫花結&KR3664;&KR3664;¶
　　　似裙而四圍合縫長僅過膝其俗親死不哭唯¶
　　　啖生肉即以為哀慟切至¶
<pb:KR2k0149_WYG_004-26a>¶
¶
<pb:KR2k0149_WYG_004-27a>¶
　　　臨桂縣大良猺多居深谷間以逺近為伍木葉¶
　　　覆屋椎髻跣足短衣縁繡以錦綴膝出必攜雨¶
　　　蓋猺婦以銀簪遍插髻間耳綴大銀環以蠻錦¶
　　　刺繡為衣時攜竹籃趂墟陳隋間時嘯聚為居¶
　　　民患唐貞觀中守臣諭以禍福悉出迎降至元¶
　　　明時常附獞刼掠¶
　　本朝定鼎以來懐徳畏威耕鑿相安納正供與良¶
　　　民等矣¶
<pb:KR2k0149_WYG_004-28a>¶
¶
<pb:KR2k0149_WYG_004-29a>¶
　　　永寜梳猺居山谷最僻處男婦以耕織為生無¶
　　　賦稅明景泰時始出與州民貿易人至其家即¶
　　　非素識必具牲醴相欵洽男不留髭鬚椎髻纒¶
　　　花巾領袖縁以花布女布衣花帶不事裝飾以¶
　　　髻中綰木梳故槩名梳猺¶
<pb:KR2k0149_WYG_004-30a>¶
¶
<pb:KR2k0149_WYG_004-31a>¶
　　　興安縣平地猺傍石林結茒屋佃田輸租不事¶
　　　剽竊俗醇似平民因名平地猺男花帛裹頭帶¶
　　　銀手釧衣袴俱錦縁時以布囊負物女錦纒頭¶
　　　綴以珠玉項飾銀圈花布巾束腰偶詣親串家¶
　　　晴雨必以油蓋自隨每嵗首祀槃瓠雜置魚肉¶
　　　酒飯於木槽叩槽羣號以為禮¶
<pb:KR2k0149_WYG_004-32a>¶
¶
<pb:KR2k0149_WYG_004-33a>¶
　　　竹箭猺類湖南之箭桿猺散處灌陽縣之歸化¶
　　　上下二里耕山種畬有田輸賦者甚少性樸易¶
　　　馴土民常募使佃作男女俱挽髻簪竹簪三枝¶
　　　有似於箭男衣縁邊短衣女花領繡裙時入林¶
　　　採茶¶
<pb:KR2k0149_WYG_004-34a>¶
¶
<pb:KR2k0149_WYG_004-35a>¶
　　　羅城縣猺人居縣屬之通道鎮嵗時祭賽盤古¶
　　　廟因名盤猺又名自在猺伐山火食俗尚踏歌¶
　　　濃粧綺服一唱百和謂之㑹閬元夕中秋為盛¶
　　　餘節亦間舉男五色布裹頭領縁花絨帶綴制¶
　　　錢女以竹片綴珠覆首布衣花袖帶亦綴錢復¶
　　　結制錢為佩繫之當胸行步則瑲然有聲¶
<pb:KR2k0149_WYG_004-36a>¶
¶
<pb:KR2k0149_WYG_004-37a>¶
　　　頂板猺居修仁縣之山麓間以所耕磽瘠免賦¶
　　　稅頗安業不為非男女短衣花領皆以黄蠟膠¶
　　　紅板於首女則綴以琉璃珠纍纍若瓔珞然與¶
　　　湖南之頂板猺同但以繩結頷下者略異其俗¶
　　　女稼時攜汲桶至夫家夫擊女背者三婦乃以¶
　　　桶出汲¶
<pb:KR2k0149_WYG_004-38a>¶
¶
<pb:KR2k0149_WYG_004-39a>¶
　　　慶逺府屬猺人向隸土司雍正七年改土歸流¶
　　　遂入版籍供賦役其過山猺僻處山巔以焚山¶
　　　種植為業地力漸薄輒他徙故以過山為名不¶
　　　知紡織布帛皆市之獞人性善走生子始能行¶
　　　燒銕石烙其足底使痛癢皆無所知故履險如¶
　　　平地男女俱插長簪短衣繡領結絲網為袋以¶
　　　負物各以繩繫額而行¶
<pb:KR2k0149_WYG_004-40a>¶
¶
<pb:KR2k0149_WYG_004-41a>¶
　　　山子猺居深山中耕山為業遷徙無常類過山¶
　　　猺故别其名曰山子性敦樸人或以物寄藏雖¶
　　　久弗失時採山果哆囉宻等物鬻於墟男椎髻¶
　　　纒頭著短袖衣女則以繡縁領每出行男女皆¶
　　　攜葫蘆為飲器¶
<pb:KR2k0149_WYG_004-42a>¶
¶
<pb:KR2k0149_WYG_004-43a>¶
　　　獞亦盤瓠遺種元時自楚黔至粤蔓衍桂平梧¶
　　　各郡山谷間與猺雜居而性尤獷悍喜攻擊撞¶
　　　突故曰獞其在興安之富江諸處者被化最早¶
　　　習俗較醇以耕種負販為生席地而炊摶飯而¶
　　　食男藍布裹頭婦椎髻銀簪懸以花勝抺額悉¶
　　　綴以珠衣裳俱縁以錦繡宴客人置一器食餘則¶
　　　各攜去¶
<pb:KR2k0149_WYG_004-44a>¶
¶
<pb:KR2k0149_WYG_004-45a>¶
　　　賀縣獞人始來自楚居縣屬南鄉有生熟二種¶
　　　熟者入籍輸稅生者居深山中性剽悍明隆慶¶
　　　時其酋楊公滿等作亂都御史殷正茂等討平¶
　　　之¶
　　本朝以來獞人安耕織慕文物男花巾纒頭項飾¶
　　　銀圏青衣繡縁女環髻遍插銀簪衣錦邊短衫¶
　　　繫純錦裙華飾自喜能織獞錦及巾帕其男子¶
　　　所攜必家自織者¶
<pb:KR2k0149_WYG_004-46a>¶
¶
<pb:KR2k0149_WYG_004-47a>¶
　　　融縣之水冷峒左右藤蒼樹古多猿猱獞人視¶
　　　若儕伍結廬其中號蔴欄男女羣處子娶婦始¶
　　　别欄焉性雖悍頗知奉法有田者必爭先輸課¶
　　　善雞卜執雄雞禱畢殺之拔兩股骨視骨側細¶
　　　竅遍插竹筳斜正偏直任其自然以定吉凶男¶
　　　花布纒頭女項飾銀圏衣縁以錦花褶繡履時¶
　　　攜所織獞錦出售必帶竹笠而行¶
<pb:KR2k0149_WYG_004-48a>¶
¶
<pb:KR2k0149_WYG_004-49a>¶
　　　龍勝界連黔粤多層巖疊嶂苗人架竹木為樓¶
　　　居相率種植射獵性獷悍賤老貴少不留髭鬚¶
　　　謂之羅漢喜結交與親暱者至以身殉之若其¶
　　　人欲他往遂殺而食其肉裹骨以錦置家祠奉¶
　　　之誌不㤀焉歴代梗化屢討屢叛自乾隆五年¶
　　　𠞰撫以來相戒守分悉除從前惡習計田輸稅¶
　　　男纒頭插雉尾耳環項圏青衣紫袖女挽髻遍¶
　　　插銀簪復以長簪綴紅絨短衣縁錦花兜錦裙¶
<pb:KR2k0149_WYG_004-49b>¶
　　　常手攜檳榔盒男女皆跣足而行¶
<pb:KR2k0149_WYG_004-50a>¶
¶
<pb:KR2k0149_WYG_004-51a>¶
　　　苗之在羅城者與猺雜居而性頗不類好吹笙¶
　　　男子髻插三雉尾耳環手鐲短衣繡縁苗婦椎¶
　　　髻長簪著鑲錦敞衣胸露花兜裳則純錦以示¶
　　　靚麗能織番錦又善音操楚歌挂釵留客能為¶
　　　鸜鵒舞娶婦生女則送歸母家謂之一女來一¶
　　　女往食則以手摶飯和以魚鮓為上食交易以¶
　　　木刻記之宋時始置縣治猶頑梗今則奉法與¶
　　　齊民同村落亦有塾舍書聲¶
<pb:KR2k0149_WYG_004-52a>¶
¶
<pb:KR2k0149_WYG_004-53a>¶
　　　懐逺縣之武洛猛團等處苗人寨焉山産桐茶¶
　　　樹收其子為油以資生計貧者或以採薪為業婦¶
　　　人勤於紡織俗貴鹽非賔至不輕用有曲直不¶
　　　相服者聚衆辨論謂之欵坪不直者罰酒肉餉¶
　　　衆以蘆管為笙每立春前一日入城吹之先官¶
　　　署次紳士家且歌且舞其辭皆時和年豐官清¶
　　　民樂之意男女服飾均與龍勝苗人相同¶
<pb:KR2k0149_WYG_004-54a>¶
¶
<pb:KR2k0149_WYG_004-55a>¶
　　　狼人亦槃瓠遺種散處粤西山谷間明𢎞治間¶
　　　時奉調遣謂之狼兵岑溪縣之北科峒土地肥¶
　　　美宜五榖萬厯時狼目韋月率兵屯種韋衰徐¶
　　　勝繼之遂屬徐勝子孫管領¶
　　國朝順治初亦調狼兵二十名戍其地今為例男¶
　　　椎髻績麻為衣以耕漁為生婦垂髻耳環與民¶
　　　人相同喜以茜草染齒使紅以示麗貧者時戴¶
　　　笠攜筐挑野蔬以佐食善雞卜與獞差異視骨¶
<pb:KR2k0149_WYG_004-55b>¶
　　　理之明暗以定吉凶¶
<pb:KR2k0149_WYG_004-56a>¶
¶
<pb:KR2k0149_WYG_004-57a>¶
　　　明正徳時粤西流賊四起貴縣民多逃亾田地¶
　　　荒蕪因狼人兵征賊有功使耕其地遂居縣屬¶
　　　五山九懐之中長子孫焉世以耕獵為生亦有¶
　　　粗知漢字者男戴笠著履時攜巾扇閒逰女青¶
　　　衣繡裳繫紅緑彩色帶喜簪花亦喜以茜草染¶
　　　齒婚聘以饋肉為禮男女迎送則歌聲互答以¶
　　　相歡恱¶
<pb:KR2k0149_WYG_004-58a>¶
¶
<pb:KR2k0149_WYG_004-59a>¶
　　　狑者另也諸蠻之外另為一種與猺獞又别故¶
　　　曰狑人其貴少賤老不留髭鬚亦似苗但不若¶
　　　苗之頑悍懐逺之永吉三峒等村多幽崖奥谷¶
　　　狑人依焉不室而處採橡薯為糧或射狐掘鼠¶
　　　及捕蟲蠆以充食婦女亦間採山菓以佐之不¶
　　　識紡織以卉為衣鴃舌鳥言須重譯乃通¶
<pb:KR2k0149_WYG_004-60a>¶
¶
<pb:KR2k0149_WYG_004-61a>¶
　　　犽人亦槃瓠種居馬平縣之山谷間以耕獵為¶
　　　業明代屢次作亂都督韓觀等先後𠞰撫百年¶
　　　以來奉法與齊民等男黑布裹頭黑衣花帶婦¶
　　　短衫縁錦袖連彩帛三四重裙則純錦常刺額¶
　　　為花草蛾蝶狀所謂雕題漆齒也有生熟二種¶
　　　在深谷者為生丁亦名黑丁雜民居者為熟丁¶
　　　亦名白丁¶
<pb:KR2k0149_WYG_004-62a>¶
¶
<pb:KR2k0149_WYG_004-63a>¶
　　　儂人自稱曰儂散居思恩及田州等處思恩古¶
　　　雕題地田州則越裳故處也明時屢肆猖獗經¶
　　　王守仁殷正茂等先後𠞰撫設那馬興隆安定¶
　　　各土司分治之¶
　　本朝雍正年間改土歸流儂人悉隸版籍所居在¶
　　　山頂無族姓可考尚鬼重財不好田作採薪易¶
　　　榖家無宿舂男三十以上乃婚婦首綰雙髻短¶
　　　衣布裙亦佐夫樵薪為業¶
<pb:KR2k0149_WYG_004-64a>¶
¶
<pb:KR2k0149_WYG_004-65a>¶
　　　皿人即西林土人散處山谷明時置上林長官¶
　　　司轄之¶
　　本朝康熙五年始設西林縣治男錦巾裹頭著紅¶
　　　緑衣每逢佳節好吹笛逰玩女挽雙髻覆以繡¶
　　　帕著花領衣繫緑裙素淡食嗜酸味所種山田¶
　　　必待雨而耕旱則竹筧引泉以溉嵗輸正供少¶
　　　逋負者¶
<pb:KR2k0149_WYG_004-66a>¶
¶
<pb:KR2k0149_WYG_004-67a>¶
　　　㹧人家無蓄積以多牛為富居處飲食與皿人¶
　　　相類而服飾稍别男花布裹頭喜著半背攜自¶
　　　織錦帕婦以綵帛約髪髻插鳳釵項飾銀圏下¶
　　　垂小珠瓔珞紅衣廣袖外繫緑裙俗信鬼疾病¶
　　　以巫禱為事其族類不可考¶
<pb:KR2k0149_WYG_004-68a>¶
¶
<pb:KR2k0149_WYG_004-69a>¶
　　　太平駱越地也無猺獞雜居編户皆土人其承¶
　　　襲土司世職悉前代征蠻將士之後蓋當時以¶
　　　邊功受賞邑使役屬其土著者土人多以尺布¶
　　　裹頭不留髭鬚足著革履出必以油蓋自隨時¶
　　　負絲網袋趂墟負物而歸婦人手帶銀釧多者¶
　　　或至三四短衣長裙行則衱於帶間恒攜竹藍¶
　　　挑野蔬以佐食婚姻以㯽榔為禮自改流以來¶
　　　土人子弟有讀書應試為諸生者¶
<pb:KR2k0149_WYG_004-70a>¶
¶
<pb:KR2k0149_WYG_004-71a>¶
　　　西隆州本日南地唐宋屬田州明永樂時置安¶
　　　隆長官司¶
　　本朝康熙初始設西隆州雍正五年以泗城土府¶
　　　改設流官遂分隸焉土人村舍多在山脊鋤畬¶
　　　種粟家無積糧男以藍布纒頭藍衣花帶手銀¶
　　　鐲足鷂鞋時肩絲網袋以藏什物土婦首裹布¶
　　　幘髻插花簪緑衣紅領花袖外繫細摺長裙束¶
　　　以飄帶能織花布巾每嵗首酋長率所部百餘¶
<pb:KR2k0149_WYG_004-71b>¶
　　　人以雉兔等物獻之官府俯伏跪拜惟謹犒以¶
　　　酒食各袖所餘而去就田輸稅不異齊民¶
　¶
　¶
　¶
　¶
　¶
皇清職貢圖卷四¶
